---

title: "Казахстанський університет NARXOZ надає освітні ґранти студентам з України"

description: "Прийом документів для вступу розпочався 16 травня"

---

Університет Нархоз у місті Алмати, що реалізує програми навчання у галузі економіки, бізнесу, фінансів та права, надає ґранти громадянам України.  
  
На ґранти університету можуть претендувати випускники шкіл 2022 року та студенти, які переводяться з вузів України.  
  
Ґрант дає право на безкоштовне навчання та проживання у гуртожитку, а також компенсацію дорожніх витрат.  
  
Для вступу до університету середній академічний бал атестату випускника має становити не менше 4,00 із 5,00 (або 80%). Студенти, які планують перевестися з вузів України, можуть також вступити до Нархозу за умови загального GPA після осіннього семестру 2021 року або весняного семестру 2022 року у попередньому вузі – мінімум 70%. Обов'язковою вимогою для всіх є проходження інтерв'ю.  
  
Прийом документів громадян України для вступу розпочався 16 травня. Детальнішу інформацію можна знайти на інстраграм-сторінці вузу: [@narxoz_admission](https://www.instagram.com/narxoz_admission)
